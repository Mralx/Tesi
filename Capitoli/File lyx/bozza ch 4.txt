perché abbiamo deciso di testare le metriche di centralità al posto del baricentro? 
l'idea di fondo è che il baricentro calcola il punto verso cui mandare l'idle set senza tenere conto di come sia fatto l'ambiente. il calcolo viene effettuato in maniera strettamente matematica come la media delle posizioni, non si tiene conto di altri aspetti legati alla topologia dell'ambiente, che potrebbero fornire un aiuto su come indirizzare la scelta del punto di proattività. Sulla base di questo ci siamo chiesti in che modo si potesse utilizzare tutta questa informazione non sfruttata e si è quindi deciso di tentare con gli  approcci implementati. 
Le metriche di centralitù sui grafi vengono utilizzate molto in teoria dell'informazione per valutare ad esempio i punti di vulnerabilità delle reti, i nodi più impoortanti in un network di persone e persino i punti nevralgici per la diffusione delle infezioni. Sulla base di ciò, si è tentato di applicare il medesimo ragionamento al grafo costruito sulla mappa. Utilizzando le metriche di centralità si vanno ad individuare tutte quelle posizioni centrali nel grafo e spostando il team idle lì, si può avere una maggiore disponibilità dello stesso, quando esso viene attivato. Le metriche utilizzate sono la closeness e la betweenness, ma chiaramente l'approccio si potrebbe estendere anche per utilizzarne altro o per utilizzare una combinazione di metriche.
La closeness per un nodo del grafo viene calcolata come l'inverso della distanza media del nodo da ogni altro nodo del grafo. Questo permette di ordinare i nodi sulla base di quanto essi siano vicini agli altri nodi ed un nodo con closeness più alta di un altro è mediamente più vicino ad ogni altro nodo. In questo modo, se l'idle set viene collocato presso il punto con closeness più alta, sarà meno probabile che si trovi ad una distanza eccessiva dall'obiettivo.
La betweenness per un nodo v è definita come la sommatoria iterata per ogni coppia di nodi s e t, diversi da v, del rapporto tra il numero di percorsi più brevi che li collega passanti per v e il numero totale. Questo comporta che tale concetto è strettamente legato alla connettività della rete, infatti più la betweenness di un nodo è alta, più la rimozione di questo nodo potrebbe comportare una disconnessione del grafo. Rovesciando questo concetto e legandolo al problema dell'esplorazione, si potrebbe dire che più tale valore è alto, più tale nodo permette la connessione di diverse zone dell'ambiente. Pertanto, se l'idle set viene posto sul nodo con betweenness maggiore, esso si troverà sulla posizione che congiunge più shortest paths e pertanto è probabile che si trovi in una posizione favorevole al raggiungimento del proprio navigation goal, non appena questo gli viene assegnato. 

Motivazioni riguardo la scelta dei grafi
Grafo di visibilità: grafo in cui i nodi sono le posizioni dei robot attivi e gli edge rappresentano visibilità tra posizioni. È stato scelto perché semplice da implementare, mantenere e costruire. Inoltre si possono introdurre i nodi frontiera e includere anche loro nel calcolo delle metriche. Inoltre, si è ristretto il calcolo dei nodi utilizzati nel calcolo delle metriche a quelli in prossimità delle frontiere stesse. 
Grafo topologico: grafo utilizzato dal simulatore per il calcolo dei percorsi da far seguire ai robot. Essendo già calcolato per la navigazione, non introduce costi ulteriori nella sua costruzione. Il numero di nodi inoltre è limitato, riducendo i tempi necessari al calcolo delle metriche e la sua struttura è uno scheletro dell'ambiente, pertanto è il tipo di grafo ideale per gli scopi che ci eravamo prefissati inizialmente. Uno svantaggio è dato dal fatto che è meno "personalizzabile" e non è facile includervi i nodi frontiera, per quanto teoricamente possibile.